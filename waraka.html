<!DOCTYPE html>
<html lang="en">
    <head>
        <meta name="viewport" content="width=device-width, initial-scale=1.0">
        <style>
            h1 {outline-color: darkslategrey;
                outline-width: 0px;
                font-family: 'times new roman'
            }
            p {font-family: 'times new roman';
              padding: 0px;
              margin: 20px;
             font-size: larger;
             text-align: justify;
        }

        </style>
        <title>WARAKA WA KITUME</title>
        <link rel="icon" type="image/x-icon"
        href="/assets/images/favicon.ico.jpg">
        <link href="/node_modules/bootstrap/dist/css/bootstrap.css" rel="stylesheet">
    </head>
    <body style="text-align:center; background-color: #1abc9c;font-size: larger;">
        <h1 style="text-align: center; background-color: tomato;">NEOKATEKUMENATO</h1>

        <nav class="navbar navbar-expand-lg bg-body-tertiary">
            <div style="background-color: rgb(61, 69, 69);color: white;padding: 10px;" class="container-fluid">
              <a style="color: white;" class="navbar-brand" href="/index.html">iPray</a>
              <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
                <span class="navbar-toggler-icon"></span>
              </button>
              <div class="collapse navbar-collapse" id="navbarSupportedContent">
                <ul class="navbar-nav me-auto mb-2 mb-lg-0">
                  <li class="nav-item">
                    <a style="color: white;" class="nav-link active" aria-current="page" href="/nyimbo.html">Amefufuka</a>
                  </li>
                  <li class="nav-item">
                    <a style="color: white;" class="nav-link active" href="/rozari.html"> Rozari Takatifu</a>
                  </li>
                  <li class="nav-item">
                    <a style="color: white;" class="nav-link active" href="/lauds.html"> Masifu ya Asubuhi</a>
                  </li>
                  <li class="nav-item">
                    <a style="color: white;" class="nav-link active" href="/Carmen Hernandez.html">Carmen Hernandez</a>
                  </li>
                  </ul>
                <p id="demo">
                </p>
              </div>
            </div>
          </nav>

          <h2 style="background-color: darkslategrey;font-size:larger; color: red; text-align:center ;">BARUA YA KITUME “ROZARI YA BIKIRA MARIA” YA BABA MTAKATIFU YOHANE PAULO II
            KWA MAASKOFU, MAKLERI NA WAAMINI WOTE KUHUSU ROZARI TAKATIFU</h2>
          
            <div class="container themed-container text-center">
               <h2 style="font-size: xx-large; text-align: center;">UTANGULIZI</h2>
            <p> Rozari ya Bikira Maria, iliyostawi hatua kwa hatua katika milenia ya pili kwa uvuvio wa Roho wa Mungu,  
              ni sala iliyopendwa na watakatifu wengi na kuhimizwa na Ualimu wa Kanisa. 
              </p>
              <p>Katika usahili na udhati wake inazidi kuwa sala muhimu sana, na kutarajiwa kuzaa matunda ya utakatifu katika milenia hii ya tatu iliyoanza tu. 
              Yenyewe inafaa kuchangia safari ya Kiroho ya Ukristo ambao, baada ya miaka elfu mbili, haujapotewa na uhai wa asili yake 
              na unajisikia kusukumwa na Roho wa Mungu kwenda kilindini ili kumtangaza tena kwa sauti kubwa Kristo 
              kwa ulimwengu kuwa ndiye Bwana na Mwokozi, "njia, ukweli na uzima" (Yoh 14:6), "lengo la historia yote, 
              kiini cha vipeo vya historia na cha ustaarabu wa binadamu". 
              </p>
              <p>Kwa kuwa Rozari, ingawa ina sura ya Kimaria, 
              ni sala ambayo moyo wake ni Kristo. Katika usahili wa sehemu zinazoiunda, inajumlisha ndani mwake udhati wa ujumbe wote wa Injili, ambao Rozari ni kama muhtasari wake.
              Ndani mwake mna mwangwi wa sala ya Maria, Magnificat, wimbo wake usiopitwa na wakati kwa ajili ya umwilisho wenye kulenga ukombozi wa watu ulioanza katika tumbo lake la kibikira. 
              Kwa njia yake taifa la Wakristo linataka kujifunza kwa Maria, ili liingizwe hata kuzama ndani ya uzuri wa uso wa Kristo na kung'amua ukuu wa upendo wake. 
              Kwa njia ya Rozari mwamini anachota wingi wa neema, kama kwa kuupokea mikononi mwa Mama wa Mkombozi.
              </p>
            </div>
          <div class="container-sm themed-container text-center">
            <p>Sala hiyo ilitiwa maanani sana na watangulizi wangu wengi. 
              Kuhusu jambo hilo anastahili kukumbukwa kwa namna ya pekee Leo XIII ambaye tarehe 1 Septemba 1883 alitoa barua rasmi Supremi Apostolatus Officio, 
              tamko kuu ambalo lilifungua njia ya mengine mengi kuhusu sala hiyo aliyoielekeza kama chombo cha Kiroho cha kufaa dhidi ya maovu mengi ya jamii.
              </p>
              <p>Kati ya Baba Watakatifu wa mwishomwisho ambao wakati wa Mtaguso walijitokeza kuhamasisha Rozari napenda kuwataja mwenye heri Yohane XXIII na hasa Paulo VI ambaye katika himizo la kitume Marialis Cultus, 
              akifuata mwelekeo wa Mtaguso Mkuu wa pili wa Vatikano, alisisitiza jinsi Rozari ilivyo na tabia ya Kiinjili na inavyomlenga Kristo. Halafu mimi mwenyewe sijaacha nafasi ya kuhimiza kusali Rozari mara nyingi. 
              Tangu ujana wangu sala hiyo imeshika nafasi muhimu katika maisha yangu ya Kiroho.
              </p>
              <p>Safari yangu ya mwisho huko Polandi, na hasa ziara yangu katika patakatifu pa Kalwaria, 
              imenikumbusha kwa nguvu jambo hilo. Rozari imenisindikiza katika furaha na katika majaribu.
              Kwake nilikabidhi mahangaiko mengi, kwake nikapata daima faraja.
              </p>
              <p>Miaka ishirini na minne iliyopita, tarehe 29 Oktoba 1978, wiki mbili tu baada ya kuchaguliwa nikalie ukulu wa Petro, 
              kama kwa kuifungua roho yangu nilisema hivi: “Rozari ndiyo sala yangu pendevu kuliko zote. Sala nzuri ajabu! Ya ajabu katika usahili wake na udhati wake… 
              Tunaweza kusema kwa namna fulani Rozari ni sala inayofafanua sura ya mwisho ya hati Lumen Gentium ya Mtaguso wa pili wa Vatikano, sura inayohusu uwepo wa ajabu wa Mama wa Mungu katika fumbo la Kristo na la Kanisa. 
              Kwa maana juu ya maneno ya Salamu Maria yanapita mbele ya macho ya roho matukio makuu ya maisha ya Yesu Kristo. 
              </p>
              <p>Yenyewe yameunda umoja wa mafumbo ya furaha, uchungu na utukufu, na kutuunganisha kwa namna hai na Kristo kupitia - tuseme - moyo wa Mama yake. 
              Wakati huohuo moyo wetu unaweza kujumlisha katika makumi hayo ya Rozari matukio yote yanayounda maisha ya mtu binafsi, familia, taifa, Kanisa na binadamu kwa
              jumla.
              </p>
              </div>
          <div class="container-md themed-container text-center">
            <p>Matukio ya binafsi na ya jirani na hasa ya wale ambao tunahusiana nao zaidi na kuwapenda zaidi. Hivyo sala sahili ya Rozari inalingana na madundo ya maisha ya binadamu". Kwa maneno hayo, wapendwa ndugu zangu, 
              niliingiza katika mwendo wa kila siku wa Rozari mwaka wangu wa kwanza kama askofu wa Roma. Leo, mwanzoni mwa mwaka wa ishirini na tano wa huduma hiyo kama mwandamizi wa Petro, 
              nataka kufanya vilevile. Jinsi zilivyo nyingi neema nilizozipokea miaka hiyo kwa Bikira Maria kupitia Rozari: Magnificat anima mea Dominum! Nataka kumuinulia Bwana shukrani zangu kwa maneno ya Mama yake mtakatifu, ambaye chini ya ulinzi wake nimeweka huduma yangu ya Kipapa: Totus tuus!
              </p>
              <p>Kwa hiyo, kufuatana na tafakuri niliyoitoa katika barua ya kitume Novo Millennio Ineunte, 
                ambamo nilialika taifa la Mungu "tuanze upya na Kristo" baada ya mang'amuzi ya jubilei kuu, 
                nimejisikia haja ya kuandika tafakuri juu ya Rozari kama taji la Kimaria la barua hiyo, 
                ili nihimize tuutazame uso wa Kristo tukiwa na Mama yake mtakatifu na tukijifunza kwake. Kwa sababu kusali Rozari ni hicho tu: kuutazama uso wa Kristo pamoja na Maria. 
              </p> 
              <p>Ili nitie maanani mwaliko huo, nikichukua fursa ya kutimia hivi karibuni kwa miaka 120 tangu Leo XIII atoe hati hiyo, 
                nataka sala hiyo ipendekezwe na kutumiwa kwa namna ya pekee kwa muda wa mwaka mzima katika jumuia mbalimbali za Kikristo. 
                Kwa hiyo nautangaza mwaka unaoanza Oktoba ya mwaka huu hadi Oktoba ya mwaka 2003 uwe mwaka wa Rozari.
                Nakabidhi elekezo hilo la kichungaji kwa bidii ya kila jumuia ya Kanisa.
              </p>
              <p>Natumaini litapokewa kwa juhudi na utayari. Rozari ikivumbuliwa tena katika maana yake yote inafikisha hadi kiini chenyewe cha maisha ya Kikristo na kutoa nafasi ya kawaida yenye kuzaa matunda ya Kiroho na ya kimalezi kwa sala hasa,
                kwa malezi ya taifa la Mungu na kwa uinjilishaji mpya. Napenda kusisitiza hilo nikikumbuka kwa furaha tarehe nyingine, 
                yaani kutimia miaka arubaini tangu uanze Mtaguso Mkuu wa pili wa Vatikano (11 Oktoba 1962), 
                ambao ndio "neema kuu" iliyoandaliwa na Roho wa Mungu kwa Kanisa la nyakati zetu.
              </p>

              <p>Kwamba mwaka wa Rozari unafaa inatokana na kuzingatia mambo mbalimbali. 
                La kwanza linahusu haja ya haraka ya kupambana na tatizo la sala hiyo kupuuziwa pasipo sababu katika hali ya sasa ya 
                historia na ya teolojia na hivyo kutopendekezwa vya kutosha kwa vizazi vipya.
              </p> 
              <p>Baadhi wanadhani kwamba nafasi ya kwanza inayoistahili liturujia, kama ilivyosisitizwa na Mtaguso Mkuu wa pili wa Vatikano, 
                inadai kupunguza umuhimu wa Rozari. Kumbe, alivyoeleza Paulo VI, sala hiyo haipingani na liturujia, 
                bali inaitegemeza, kwa kuwa inaiandaa na kuiitikia vema, ikiwezesha kuishiriki kabisa kwa dhati na kuyachuma matunda yake katika maisha ya kila siku.
              </p>
            </div>
          <div class="container-lg themed-container text-center">
            <p>Labda kuna wengine pia ambao wanaogopa kwamba sala hiyo haisaidii ekumeni, 
              kutokana na tabia yake ya Kimaria hasa. Kumbe Rozari inajipanga katika mandhari safi zaidi ya ibada 
              kwa Mama wa Mungu kadiri Mtaguso ulivyoichora: yaani ibada inayomlenga Kristo, 
              kiini cha imani yetu, hivi kwamba "Mama anapoheshimiwa, Mwana ajulikane na kupendwa na kutukuzwa ipasavyo". 
              Rozari, ikieleweka upya inavyofaa, ni msaada, sio kizuio kwa umoja wa Wakristo!
            </p>
          <p>Lakini sababu muhimu zaidi inayonifanya nipendekeze tena kwa nguvu matumizi ya Rozari 
            ni kwamba yenyewe ni njia ya kufaa sana kwa kuwahamasisha waamini kuhusu ile juhudi ya 
            kuzama katika fumbo la Kristo niliyoipendekeza katika barua ya kitume Novo Millennio 
            Ineunte kama njia halisi ya 'malezi ya utakatifu' : "Tunahitaji aina ya Ukristo ambayo inajitokeza kwanza katika 
            utaalamu wa kusali".
            </p>
          </div>
          <div class="container-xl themed-container text-center">
            <p>Wakati ambapo katika utamaduni wa kisasa, ingawa kati ya matata mengi, 
              inaelea haja mpya ya maisha ya Kiroho, inayochochewa hata na athari za dini nyingine, 
              kuna haja ya haraka kuliko siku za nyuma ya kuwa jumuia zetu za Kikristo zigeuke "shule halisi za sala".
              </p>
            <p>Rozari inajipanga katika mapokeo bora na yenye mang'amuzi mengi zaidi ya sala hasa ya  Kikristo. 
              Ikiwa imestawi huku Magharibi, ni sala yenye tabia ya kutafakari hasa na inalingana kwa 
              namna fulani na "sala ya moyo" au "sala ya Yesu" iliyochipuka kwenye rutuba ya Mashariki ya Kikristo.
              </p>
            <p>Nafasi nyingine za historia ya leo zinaongeza sababu za kueneza upya Rozari siku hizi. 
              Ya kwanza ni haja ya haraka ya kumsihi Mungu atujalie amani. Mara nyingi watangulizi wangu na mimi mwenyewe tuliipendekeza 
              Rozari kama sala kwa ajili ya amani.
              </p> 
            <p>Mwanzoni mwa milenia mpya, ambayo ilianza na matukio ya kutisha
              ya mauaji ya tarehe 11 Septemba 2001 na ambayo inarekodi kila siku katika sehemu mbalimbali za dunia nafasi 
              mpya za umwagaji damu na ukatili, kuvumbua upya Rozari ni kuzama katika fumbo la yule ambaye 
              "ndiye amani yetu" kwa kuwa ametufanya "sisi sote tuliokuwa wawili kuwa mmoja; akakibomoa kiambaza 
              cha kati kilichotutenga" (Ef 2:14).  Kwa hiyo haiwezekani kusali Rozari bila ya kujisikia tunahusika 
              na jukumu maalumu la kuhudumia amani, kwa namna ya pekee kwa ajili ya nchi ya Yesu, ambayo inazidi 
              kupatwa na majaribu makali na inapendwa sana na moyo wa Wakristo.
              </p>
            <p>Haraka hiyohiyo ya kuwajibika na kusali inajitokeza upande mwingine wenye utata wa wakati wetu, 
              ule wa familia, seli ya jamii, inayozidi kushambuliwa na miundo inayobomoa kinadharia na kimaisha, 
              hata kutia wasiwasi kuhusu kesho ya muundo huo wa msingi usiokanushika na kuhusu kesho ya jamii 
              nzima pamoja nao. Kueneza upya Rozari katika familia za Kikristo, kama sehemu ya mpango mpana zaidi 
              wa uchungaji wa familia, ni msaada wa kufaa ili kuzuia matokeo ya kuangamiza ya matata ya nyakati zetu.
            </p>
          </div>

          <div class="container-fluid themed-container text-center">
            <div class="container">
              <footer class="py-3 my-4">
                <ul class="nav justify-content-center border-bottom pb-3 mb-3">
                  <li class="nav-item">
                    <a href="/index.html" class="nav-link px-2 text-body-secondary">Home</a>
                  </li>
                  <li class="nav-item">
                    <a href="/rms.html" class="nav-link px-2 text-body-secondary">Redemptoris Mater</a>
                  </li>
                  <li class="nav-item">
                    <a href="/rozari.html" class="nav-link px-2 text-body-secondary">Rozari</a>
                  </li>
                  <li class="nav-item">
                    <a href="/nyimbo.html" class="nav-link px-2 text-body-secondary">Amefufuka</a>
                  </li>
                  <li class="nav-item">
                    <a href="/historia.html" class="nav-link px-2 text-body-secondary">About</a>
                  </li>
                </ul>
                <p class="text-center text-body-secondary">&copy; iPray 2025, All rights reserved</p>
              </footer>
            </div>
              </body>
          </div>
          <script src="node_modules/bootstrap/dist/js/bootstrap.js" ></script>
            <script>
                d = new Date();
                document.getElementById("demo").innerHTML = d.toDateString();
            </script>
</html>
               

      